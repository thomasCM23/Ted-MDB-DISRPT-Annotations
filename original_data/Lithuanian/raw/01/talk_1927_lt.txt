Pasaulis keičiasi keliais esmingais būdais ir man rūpi, ar investuotojai skiria pakankamai dėmesio svarbiausioms pokyčių priežastims ypač kalbant apie tvarumą. O tvarumas, mano manymu, yra tokie viliojantys dalykai kaip aplinkosauga, socialiniai klausimai ir įmonių valdymas. Manau, yra neatsakinga ignoruoti šiuos dalykus, nes taip darydami keliame pavojų ilgalaikei grąžai ateityje. Tad pasakysiu kai ką, kas gali jus nustebinti: galios balansas, galintis išties paveikti tvarumą, yra institucinių investuotojų rankose. Tai tokie didieji investuotojai kaip pensijų fondai, kiti fondai ir labdaros fondai. Tikiu, kad tvarus investavimas ne toks komplikuotas, kaip gali atrodyti, veiksmingesnis, nei gali atrodyti, ir svarbesnis, nei galite įsivaizduoti.
 Noriu priminti, kas mums jau žinoma. Mūsų populiacija ir didėja, ir senėja: šiandien pasaulyje gyvena 7 milijardai sielų, o mūsų amžiaus pabaigoje priartėsime prie 10 milijardų; gamtos išteklius mes naudojame greičiau, nei juos galima atkurti; o teršalų išmetimas yra labiausiai kaltas dėl didėjančio klimato atšilimo. Žinoma, tai aplinkosaugos ir socialiniai klausimai, bet juk tai dar ne viskas. Tai tai pat ekonominiai klausimai ir todėl jie svarbūs verslo rizikai ir grąžai. Ir jie tokie sudėtingi ir gali atrodyti mums tolimi, kad galime būti linkę daryti štai ką: slėpti galvą smėlyje ir negalvoti apie tai. Jei tik galite, priešinkitės tam. Nedarykite šito namie. (Juokas.) 
Bet tai verčia mane klausti, ar šiandienos investavimo taisyklės tinkamos ateities tikslams. Žinome, kad investuotojai, žiūrėdami į įmonę ir spręsdami, ar į ją investuoti, įvertina finansinius duomenis, tokius rodiklius kaip pardavimų augimas, pinigų srautai, rinkos dalis, vertės nustatymas – na, tokius gundančius dalykėlius. Žinoma, visa tai yra labai svarbu, bet nepakankama. Jie turėtų įvertinti ir tuos efektyvumo rodiklius, kuriuos vadiname ASV: aplinkosauga, socialiniai klausimai ir valdymas. Aplikosauga apima energijos vartojimą, prieigą prie vandens, atliekų tvarkymą ir taršą ir ekonomišką išteklių naudojimą. Socialinė pusė – žmogiškasis kapitalas, įdarbinimo klausimai ir gebėjimas imtis inovacijų, taip pat tiekimo grandinės valdymas ir darbuotojų teisės bei žmogaus teisės. O valdymas – tai įmonių priežiūra vykdoma valdybų ir investuotojų. Taigi, kaip ir sakiau, tai išties patrauklūs dalykai. Bet ASV – tai tvarumo matas, o tvarus investavimas atsižvelgia į ASV faktorius ir finansinius faktorius investavimo procese. Tai reiškia riboti riziką ateityje mažinant žalą žmonėms ir planetai, ir tai reiškia kapitalo teikimą naudotojams, kurie juo naudojasi siekdami produktyvių ir tvarių rezultatų.
 Taigi jeigu tvarumas svarbus finansiniu požiūriu šiandien, o visi požymiai rodo, kad ateityje jo svarba didės, klausiu: ar privatusis sektorius į tai atsižvelgia? Reikia pripažinti, kad šaunu, jog dauguma vadovų išties tai daro. Jie ėmė matyti tvarumą ne tik kaip svarbų, bet kaip lemiantį verslo sėkmę. Apie 80 procentų globalių vadovų mano, kad tvarumas yra inovacijų augimo pagrindas ir veiksnys, teikiantis konkurencinio pranašumojų įmonės veiklos srityje. Bet 93 procentai vadovų mano, kad ASV yra jų ateitis, ar bent jau svarbus jų verslo ateities veiksnys. Tad įmonių vadovų požiūriai aiškūs. Tvarumas teikia begalinių galimybių.
 Tad kaipgi iš tiesų įmonės pasitelkia ASV siekdamos tvirtų rezultatų? Vienas pavyzdys mums labai artimas ir svarbus. 2012 m. įmonė „State Street“ perkėlė 54 paraiškas į debesijos aplinką, o mes perkėlėme dar 85. Mes virtualizavome savo operacinių sistemų aplinkas ir įvykdėme daugybę automatizavimo projektų. To rezultatai šiandien – mobilesnės darbo vietos, mažinančios mūsų nekilnojamojo turto pėdsaką, o tai leidžia sutaupyti 23 milijonus dolerių kasmetinių veiklos išlaidų ir sumažinti anglies dioksido išmetimą 100 000 metrinių tonų. Tai prilygsta 21 000 mažiau automobilių mūsų keliuose. Argi ne puiku? Kitas pavyzdys – „Pentair“. Tai JAV pramonės konglomeratas, kuris maždaug prieš dešimtmetį pardavė savo svarbiausią elektrinių įrankių verslą ir reinvestavo savo pajamasį vandens verslą. Ant kortos buvo pastatyta labai daug. Kodėl jie taip padarė? Na, pirmiausia atsiprašysiu „Home Improvement“ gerbėjų, bet vandens verslas žada didesnį augimą nei elektros įrankiai, o ši įmonė nusitaikė į tai, ką jie vadina „nauju Naujuoju Pasauliu“. Tai 4 milijardai viduriniosios klasės žmonių, kuriems reikia maisto, energijosir vandens.
 Dabar jūs tubūt klausiate savęs: gal tai tik pavieniai atvejai? Na gi, ar tikrai? Ar įmonės, atsižvelgiančios į tvarumą, išties finansiškai sėkmingos? Jus galintis nustebinti atsakymasyra „taip“. Duomenys rodo, kad akcijos, kurių geresni ASV rodikliai, veikia taip pat gerai kaip ir kitos. Mėlynai pažymėtas „MSCI World“. Tai didelių įmonių iš išsivysčiusių pasaulio rinkų rodiklis. Auksine spalva pažymėtas pogrupis įmonių, turinčių geriausius ASV rodiklius. Jau virš trejų metų – jokių veiklos kompromisų. Nebogai, tiesa? Bet mes norim daugiau. Aš noriu daugiau. O kartais tokios įmonės netgi pirmauja, nes atsižvelgia į ASV. Mėlyna spalva rodo 500 didžiausių globalių kompanijų veiklos efektyvumą, o auksine spalva pažymėtas pogrupis kompanijų kurių praktika klimato kaitos srityje ir rizikos valdyme geriausia. Dabar, per aštuonerius metus, jos ėmė pirmauti beveik dviem trečdaliais. Tad taip, tai koreliacija. Ne priežastinis ryšys. Bet tai tik rodo, kad aplinkosaugą laikant prioritetu įmanoma pasiekti geros grąžos. 
Tad jeigu grąža yra tokia pat ar geresnė, o dar ir planetai nuo to geriau, ar tai neturėtų būti norma? Ar investuotojai, ypač instituciniai investuotojai, į tai įsitraukia? Kai kurie – taip, o kai kurie išties pirmauja šioje srityje. „Hesta“. „Hesta“ yra Australijos sveikatos ir benduomenės srities darbuotojų pensijų fondas, kurio vertė 22 milijardai [dolerių].Jie mano, kad ASV gali paveikti rizikas ir grąžą, todėl jo įtraukimas į investicinius procesusyra esmė jų pareigos siekti didžiausios naudossavo nariams, jų pareigos esmė. Kaipgi nemylėsi mielųjų austalų, tiesa? Kitas pavayzdyz – „CalPERS“. Tai Kalifornijos valdininkų pensijų fondas, kurio vertė 244 milijardai [dolerių], tai antras pagal dydį JAV pensijų fondas ir šeštas pagal dydį pasaulyje. Jie artėja prie 100 procentų tvaraus investavimo, sistemingai integravę ASV visose fondo veiklose. Kodėl? Nes jie mano, kad tai lemia geriausią ilgalaikę grąžą, ne mažiau. Jie teigia: „Ilgalaikės vertės kūrimuireikia efektyviai valdyti tris kapitalo formas: finansinį, žmogiškąjį ir fizinį. Todėl mums ir rūpi ASV. “
Mano darbas iš dalies yra kalbėtis su nemažai investuotojų ir ne visi tą patį galvoja apie tai. Neretai išgirstu: „Iš mūsų reikalaujama maksimizuoti grąžą, todėl čia mes tuo neužsiimame. “Arba: „Nenorim naudoti portfelio, savo strategijai skelbti. “O labiausiai mane erzina toks atsakymas: „Jei nori kažkuo prie to prisidėti, užsidirbk pinigų ir aukok pelną labdarai. “Sunku tuo patikėti, sunku.
 Leiskite kai ką paaiškinti. Kompanijos ir investuotojai nėra vieninteliai atsakingi už planetos likimą. Jie neturi beribių socialinių įsipareigojimų, o pamatuotas investavimas ir finansų teorijos nėra pavaldžios tvarumui. Šie dalykai yra suderinami. Nekalbu apie kompromisus. Bet instituciniai investuotojai yra tvarumo „X faktorius“. Kodėl raktas jų rankose? Atsakymas, aišku, paprastas: jie turi pinigų. (Juokas.) Daug pinigų. Tikrai labai daug. Pasaulio akcijų rinka verta 55 trilijonų dolerių. Pasaulinė obligacijų rinka –78 trilijonų. Kartu tai – 133 trilijonai. Tai aštuoni su puse karto daugiau nei JAV BVP. O tai didžiausia pasaulio ekonomika. Tai velniškai didelis potencialas. 
Tad pagalvokime dar kartą apie kai kurios šių svarbių iššūkių, pavyzdžiui, šviežią vandenį, švarų orą, maistą 10 milijardų burnų, jei tik instituciniai investuotojai integruotų ASV į savo investavimą. Kas būtų, jei jie panaudotų šį potencialą skirti daugiau kapitalo kompanijoms, kurios daugiausiai prisideda sprendžiant šiuos iššūkius ar bent jau siekiant, kad jie nedidėtų? O kas jeigu mes dirbame, taupome ir investuojametik tam, kad pasaulis, kokį turėsime išėję į pensiją bus dar labiau įsitempęs ir nesaugesnis nei šiandien? Kas bus, jei trūks švaraus oro ir šviežio vandens?
 Teisinga būtų paklausti ir štai ko: o kas jeigu visa tvarumui kylanti rizika yra perdėta, pernelyg sureikšminta, visai ne aktuali, o tik moralizuojančių vartotojų ar gyvenimo būdo pasirinkimas? Prezidentas Džonas F. Kenedis pasakė vieną dalyką, kuris puikiausiai tinka mūsų dienoms: „Kiekviena veiksmų programa turi savas rizikas ir kaštus, bet jie daug mažesni, negu ilgalaikės rizikos ir patogaus neveikimo kaštai. “Suprantu, kad čia svarbi poveikio įvertinimo rizika, bet kadangi tai paremta dideliu moksliniu konsensusu, tikimybė, kad tai nėra visiška netiesa, didesnė nei tikimybė, kad mūsų namas sudegs ar kad mes pateksime į eismo įvykį. Na, gal ir ne, jeigu gyvenate Bostone. (Juokas.) Bet aš noriu pasakyti, kad perkame draudimą, kad apsisaugotumėme finansiškai, jei tai kartais nutiktų, tiesa? Tad investuodami tvariai, padarome du dalykus. Didiname draudimą, mažiname riziką mūsų planetai ir mūsų ekonomikai ir tuo pačiu trumpalaikėje perspektyvoje veiklos efektyvumas nuo to nenukenčia. (Komikso personažas: „Gal tai tik apgaulė ir veltui kuriame geresnį pasaulį?“ 
Puiku, jums patinka. Man irgi. (Juokas.) Man tai patinka, nes pašiepia abi klimato kaitos stovyklas. Lažinuosi, neatspėsit, kurią pusę palaikau aš. Bet kas man išties čia patinka, yra tai, kas man primena Marką Tveną, pasakiusį: „Planuok ateitį, nes ten tu praleisisavo likusį gyvenimą. “
Ačiū.
 (Plojimai.)