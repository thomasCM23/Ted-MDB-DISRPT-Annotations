Visatoje knibždėte knibžda planetos. Norėčiau, kad kitą dešimtmetį sukurtume tokį teleskopą visatai stebėti, kuris leistų parsisiųsti į Žemę vaizdų ir suprasti, ar žvaigždėje yra gyvybės. NASA Reaktyvinio judėjimo laboratorija Prinstone ir aš bendradarbiaujame kurdami technologiją, kuri būtent tai ir sugebės atlikti artimiausiais metais. Šiandien astronomai mano, kad galaktikoje kiekviena žvaigždė turi savo planetą, ir jie spėja, kad penktadalis žvaigždžių turi planetą kaip Žemė, kurioje galbūt yra gyvybės, nors tokių dar nesugebėjome pamatyti. Esame aptikę jas tik netiesiogiai. Štai garsioji NASA blyškiojo mėlynojo taško nuotrauka. Ją padarė erdvėlaivis „Voyager“ 1990 m., apsuktas Saulės sistemos pakraštyje, kad padarytų Žemės nuotrauką iš šešių milijardų kilometrų nuotolio. Aš noriu padaryti tokią kitos į Žemę panašios planetos ir kitos žvaigždės nuotrauką. Kodėl dar to nepadarėme? Kodėl tai sudėtinga? Kad suprastume, įsivaizduokime „Hubble“ teleskopą apsuktą ir perkeltą į Marso orbitą. Pamatysime štai ką: šiek tiek išplaukusį Žemės vaizdą, nes esame gan mažas teleskopas iškeltas prie Marso orbitos. Dabar nutolkime dar dešimt kartų tiek. Štai esame prie Urano orbitos. Vaizdas mažesnis, ne toks detalus, ne toks raiškus. Vis dar matyti mažytis mėnulis, bet vėl nutolkime dar dešimt kartų. Atsidūrėme Saulės sistemos paribyje, prie Kuiperio juostos. Dabar vaizdas visai neraiškus. Štai tas blyškusis mėlynasis Karlo Sagano taškas. Bet nutolkime dar dešimt kartų toliau. Dabar esame prie Oorto Debesies,už Saulės sistemos ribų, ir dabar matome, kaip saulė atsiduria vaizdo lauke, ten, kur yra planeta. Dar kartą dešimt kartų toliau. Dabar esame prie Alfa Kentauro, mūsų artimiausios kaimynės ir planetos jau nebėra. Tematome tik šviečiantį žvaigždės vaizdą, kuris dešimt milijardų kartų ryškesnis už planetą, kuri turėtų būti raudoname apskritime. Tai ir norime pamatyti. Todėl tai ir sunku. Nuo žvaigždės sklindanti šviesa lūžta. Ji išsisklaido teleskope sukurdama tą ryškų vaizdą, kuris užlieja planetą. Kad pamatytume tą planetą, turime kažką padaryti su ta šviesa. Ją reikia pašalinti. Kai kurie mano kolegos dirba būtent ties tokiomis technologijomis, bet šiandien noriu papasakoti apie tą, kuri, mano galva, šauniausia ir labiausiai pajėgi padaryti norimą nuotrauką per artimiausią dešimtmetį. Pirmasis tai pasiūlė Lyman Spitzer, kosminio teleskopo tėvas, 1962 m. Jį įkvėpė vienas užtemimas. Esate tai matę. Kalbu apie saulės užtemimą. Mėnulis atsiduria priešais saulę. Jis uždengia didžiąją dalį šviesos ir mes tematome blyškų vainiką aplink. Būtų tas pats, jei aš nykščiu uždengčiau tą lempos šviesą, kuri sklinda man į akis. Matau jus galinėje eilėje. Kas čia vyksta? Mėnulis meta šešėlį ant Žemės. Pastatome teleskopą ar kamerą tame šešėlyje ir atsisukame į saulę. Didžioji dalis šviesos pašalinta ir mes matome blyškią, trapią struktūrą vainike. Spitzer siūlė tą patį padaryti erdvėje. Pastatome didelę uždangą, nuskraidiname ją į kosmosą, paliekame ją priešais žvaidgždę, užblokuojame didžiąją dalį šviesos, į sukurtą šešėlį nuskraidiname kosminį teleskopą, ir štai – galime matyti planetas. Taip viskas atrodytų. Didysis ekranas yra, o planetų ne, nes, pasirodo, ne viskas gerai veikia, nes šviesos bangos užlinksta aplink ekraną lygiai taip kaip ir teleskope. Tarytum vandens tėkmė aplink akmenį upelyje, o visa ta šviesa išdarko šešėlį. Šešėlis didžiulis. Ir planetų mes nematome. Bet Spitzer juk žinojo atsakymą. Jei galėtume prislopinti, sušvelninti kraštus, galėtume valdyti difrakciją, vadinasi, ir matyti planetą. Per pastaruosius dešimt metų pavyko rasti optimalų sprendimą. Jis maždaug toks. Jį vadiname gėlės žiedlapių šydu. Jei sukursime tinkamos formos žiedlapius, jei galėsime valdyti šešėlį, galėsime valdyti difrakciją ir išgauti puikų šešėlį. Jis dešimt milijardų kartų blankesnis nei anksčiau. Ir matome, kaip šviečia planetos. Na, jis turi būti didesnis už nykštį. Šydas maždaug pusės futbolo lauko dydžio. Ir jis turi nuskristi 50 000 kilometrų tolyn nuo teleskopo, jis turi atsidurti tikslioje vietoje ir tada pamatysime tas planetas. Tai atrodo sunkiai įveikiama, bet puikūs inžinieriai, mano kolegos laboratorijoje, sukūrė nuostabų planą, kaip tai padaryti. Jis maždaug toks. Pradžioje šydas apvyniojamas apie ašį. Jis atsiskiria nuo teleskopo. Žiedlapiai skleidžiasi, atsiveria, teleskopas apsisuka. Tada šydas atsiskiria ir skrenda 50 000 kilometrų tolyn nuo teleskopo. Jis atsidurs priešais žvaigždę, štai taip, ir sukurs puikų šešėlį. Valio, aplink jį orbitoje planetos. (Plojimai.) Ačiū. Tai ne mokslinė fantastika. Šioje srityje dirbame jau penkerius šešerius metus. Pernai vasarą atlikome puikų bandymą Kaliformijoje, Nortrop Gramane. Štai tie keturi žiedlapiai. Tai šydo poskalė. Ji veik perpus mažesnė už ką tik matytą. Pamatysite, kaip skleidžiasi žiedlapiai. Tuos keturis žiedlapius sukūrė keturi studentai atlikę pas mus vasaros praktiką. Štai kaip jie skleidžiasi. Žiedlapiai turi suktis ir laiku sustoti. Jų pagrindas turi kaskart sustoti ten pat milimetro dešimtosios tikslumu. Šį bandymą atlikome 16 kartų ir 16 kartų jis stojo į reikiamas vietas reikiamu tikslumu. Tai reikia atlikti labai tiksliai, bet jei mums pavyks, jei technologiją sukursime, jei nugabensime ją į kosmosą, pamatysite kažką tokio. Tai mūsų artimiausios kaimynės nuotrauka atlikta „Hubble“ teleskopu. Jei mums pavyktų nugabenti panašų teleskopą, tik šiek tiek didesnį, jį palikti reikiamoje vietoje ir priešais įrengti uždangą, galėtumė pamatyti kažką tokio: saulės sistemos šeimos nuotrauka, bet ji ne mūsų. Mes tikimės, kad tai bus kažkieno kito saulės sistema matoma per uždangą, pro štai tokį šydą. Matote Jupiterį, Saturną, Uraną, Neptūną, o štai ten centre šviesos ruožo pakraštyje yra tas blyškusis mėlynasis taškas. Žemė. Norime pamatyti, ar ten yra vandens, deguonies, ozono, pamatyti dalykus, kurie parodytų, ar ten yra gyvybės. Mano galva, tai šauniausias mokslas. Todėl ir aš į tai įsitraukiau. Nes tikiu, kad tai pakeis pasaulį. Viskas pasikeis vos tik mes tai pamatysime. Ačiū.