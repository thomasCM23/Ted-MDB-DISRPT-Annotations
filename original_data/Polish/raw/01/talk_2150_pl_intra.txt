
talkid: 2150

Dave Troy: Mapy społeczne, które ukazują miejskie podziały i wspólnoty

Słysząc termin "odwzorowanie miasta", myślimy o ulicach i budynkach, czynnikach wpływających na ich stworzenie albo o śmiałej wizji miejskiego architekta. Ale można zupełnie inaczej myśleć o mapach miast i tym, jak są przygotowywane. Chciałbym pokazać wam nowy rodzaj mapy. To nie jest mapa geograficzna. To jest mapa związków międzyludzkich w moim mieście, Baltimore w stanie Maryland. Każda kropka reprezentuje pojedynczą osobę, każda linia to związek pomiędzy tymi ludźmi, a każdy kolor przedstawia wspólnotę w ramach tej sieci.
Ja jestem na zielono, po prawej, z innymi okularnikami i TEDx też jest tutaj po prawej. (Śmiech) Po przeciwnej stronie mapy znajdziemy głownie Afro-Amerykanów oraz Latynosów, interesujących się czymś innym niż okularnicy. Aby pokazać sens mapy, zieloną część mapy nazwiemy Smalltimore, ponieważ dla tych, którzy ją zamieszkują, jest jak wioska. Spotykamy ciągle tych samych ludzi, tak naprawdę nie odkrywamy miasta w całej jego rozciągłości. Po drugiej stronie siatki mamy ludzi interesujących się hip-hopem. Oni identyfikują się bardziej z mieszkańcami Maryland lub Virginii niż z pozostałymi mieszkańcami Baltimore. Pomiędzy nimi znajdziemy jednak coś, co łączy dwie różne społeczności, a jest to sport. Mamy drużynę piłkarską i baseballową oraz olimpijczyka, Michaela Phelpsa. Firma sportowa Under Armour ma swoją siedzibę w Baltimore. Sport jest jedynym łącznikiem między tymi dwoma społecznościami.
Przyjrzyjmy się San Francisco. Można zauważyć, że w San Francisco wygląda to trochę inaczej. Mamy tu media, polityków, dziennikarzy, tak jak w Baltimore i innych miastach. Jednak liczebnie wyróżnia się grupa okularników i fanów techniki, stanowiących prawie połowę sieci. Mamy nawet grupę inną od reszty, którą nazwać możemy pracownikami Twittera. Obok okularników, pomiędzy nimi a graczami na przeciwnym końcu od słuchaczy hip-hopu. Możecie zobaczyć, że napięcia panujące w San Francisco w związku z gentryfikacją i nowymi firmami gwarantującymi bogactwo i przebudowę miasta są prawdziwe, widać je na tej mapie. Możecie zauważyć, że społeczność LGBT nie dogaduje się z okularnikami, społecznością artystów i muzyków. A to prowadzi do czegoś takiego. ["Eksmitować Twitter"] Dostałem to zdjęcie parę tygodni temu. Obrazujące ono, co dzieje się w San Francisco. Można spróbować to zrozumieć, analizując naszą mapę.
Spójrzmy na Rio de Janeiro. Spędziłem kilka tygodni, zbierając dane o tym mieście i szczególnie uderzyło mnie to, że wszystko jest tu pomieszane. To miasto bardziej różnorodne niż Baltimore czy San Francisco. Nadal mamy odłam ludzi zaangażowanych w politykę czy media. TEDxRio jest na dole po prawej, tuż obok pisarzy i blogerów. Ale widzimy też ogromną różnorodność ludzi wynikającą ze słuchania różnej muzyki. Są nawet fani Justina Biebera. Inne boys bandy, piosenkarze country, muzyka gospel, funk, rap, komicy stand-up, jest nawet sekcja kawałów i narkotyków. Super, co nie? Swoich przedstawicieli ma nawet drużyna piłkarska Flamengo. Więc mamy taką samą mapę sportu, spraw miejskich, sztuki i muzyki ale reprezentowanych całkiem inaczej, w zgodzie z naszym wyobrażeniem Rio jako multikulturowego i muzycznie zróżnicowanego miasta.
Więc mamy te wszystkie dane. W dzisiejszych czasach mamy bardo dużo informacji o miastach, pewnie więcej niż w jakimkolwiek zbiorze danych wcześniej. Ale co możemy z nimi zrobić? Po pierwsze musimy zrozumieć, że segregacja jest konstruktem społecznym. Jest to coś, co wybieramy, więc możemy wybrać inaczej. Jeśli się nad tym zastanowić, to nasze badanie jest jak patrzenie przez teleskop na ogromną szkolną stołówkę i określanie, kto z kim siedzi. Może nadszedł czas zburzyć ten ład.
Zaczynamy rozumieć, że rasa to zły wyznacznik różnorodności. Ludzie wszystkich ras są rozrzuceni po całej mapie. Analizowanie grup wyłącznie według ras nie mówi nam nic o różnorodności. Jeśli chcemy używać różnorodności jako sposobu na rozwiązanie zawiłych problemów, to musimy inaczej ją rozumieć.
Możemy zmienić strukturę naszych miast i wierzę, że skoro mamy takie możliwości, jest to wręcz nasz obowiązek.
Czym więc jest miasto? Niektórzy stwierdzą, że to obszar geograficzny, zbiór ulic i budynków. Jednak moim zdaniem jest to suma związków pomiędzy jego mieszkańcami. Jeśli zaczniemy je naprawdę rejestrować, to być może uda się stworzyć takie miasta, o jakich marzymy.
Dziękuję.
